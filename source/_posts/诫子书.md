---
title: 诫子书
date: 2019-05-15 20:03:06
categories: 古文
---

《诫子书》

<!--more--> 

夫君子之行，静以修身，俭以养德。非淡泊无以明志，非宁静无以致远。夫学须静也，才须学也，非学无以广才，非志无以成学。淫慢则不能励精，险躁则不能治性。年与时驰，意与日去，遂成枯落，多不接世，悲守穷庐，将复何及！ 



![E70BIH.jpg](https://s2.ax1x.com/2019/05/15/E70BIH.jpg)

![](http://gaoye-xyz.test.upcdn.net/pic-bed/0001.jpg)



